scriptionum et subscriptionum addere nim obliviscimur. Quod quam recte disputata sint, quo facilius perspici
possit. quaecumque Decembrius de codice Henochiano rettulit, omnia ex commentatione Sabbadiniana (Riviat.
di filolog. 29 p. 262) huc transcribam: Cornelii Taciti liber reperitur Romae visus 1455 de origine et situ Ger-
maniae. Incipit: Germania omnis a Gallis Retiisque et Panoniis Rheno et Danubio fluminibus, a Samaeis Da-
cisque mutuo metu aut montibus separatur: cetera Occeanus ambit. Opus est foliorum ιιι in columnellis. Finit:
cetera iam fabulosa: Helusios et Oxionas ora hominum vultusque, corpora atque artus ferarum yerere. quod eqo
ut incompertum in medium relinquam. Utitur autem Cornelius hoc vocabulo inscientia, non inscitia. [cap. 16].

Est alius liber eiusdem de vita Iulii Agricolae, soceri sui, in quo continetur descriptio Britaniae insulae
uec non populorum mores et ritus. Incipit: clarorum virorum facta moresque posteris tradere antiquitus usita—
tum ne nostris quidem temporibus quamquam incuriosa suorum aetas ammisit. Opus foliorum decem et quattuor
in columnellis. Finit: nam multos veluti inylorios et iynobiles oblivio obruet. Aqricola posteritati narratus et
traditus superstes erit

Cornelii Taciti dialogus de oratoribus. Incipit: saepe ex me requiris, Iuste Fabi, cur, cum priora secula
tot eminentium oratorum inqeniis yloriaque floruerint, nostra potissimum aetas deserta et laude eloquentiae orbata
vix nomen ipsum oratoris retineat. Opus foliorum xmi in columnellis. Post haec deficiunt sex folia, nam
finit: quam ingentibus verbis prosequuntur. Cum ad veros iudices ventum. Deinde sequitur: rem eoqitare mhi]
abiectum, nihil humile. Post haec secuntur folia duo cum dimidio et finit: cum adri-sissent, discessimus.

Suetonii Tranquilli de grammaticis et rhetoribus liber. incipit: yrammatz'ca Romae nec in usu quidem
olim, nedum in honore ulla crat rudis seilicet ac bellicosa etiam lum ciuitate necdum maynopere liberalibus disci·
plinis vacante. Opus foliorum septem in columnellis. Finit perprius: et rursus in cognitione caedis Mediolani
apud Dacium Pisonem proconsulem defendens reum, cum cohiberent lictores nimias laudantium voces, ita excan-
duisset, ut deplorato Italiae statu, quasi iterum in formam provinciae rediyeretun M. insuper Brutum, cuius
statua in conspectu erat, invocaret requm ac libertatis auctorem ac vindicem. Ultimo imperfecto eolumnello finit:
diu ac more concionantis redditis abstinuit cibo. Videtur in illo opere Suetonius innuere omnes fere rhetores et
grammaticae professores desperatis fortunis finivisse vitam.

Hoc Decembrii testimonio confisus scribendum esse censeo Germ. 16 inscientia aedificandi, 44 Hamae,
Agric, 46 multos veluti inylorios et iynobiles oblivio obruet, Dial. 36 nihil abiectum, nihil humile, Sueton. de gramm.
et rhet. 30 p. 127. 4 Reiffers. auctorem ac vindicem.

Sed tandem redeamus ad codicem Aesinatem: is cum aliis in bibliothecam Balleanianam pervenit ex
Guameriana, quam saeculo xv Stephanus et Franciscus Guarnerii instituemnt multisque libris a se descripti·
auxerunt. Quo ex numero nescio an etiam hic Agricolae codex sit: nam illi fratres tuuc saepius Romae ver—
sabantur plurimisque honoribus a summis pontificibus ornabantur, ut eis occasionem fnisse pateat et codicis
describendi et quaternionis nanciscendi. Quo codice invento in minoribus Taciti scriptis omnibus artem criti-
cam plane commutari nemo non videt: nam cum omnes horum sciptorum codices sive ex codice Henochiano
ipso sive ex apographo eius proficiscantur, iam his octo foliis vetustis reliquos codices certa ratione examinare
possumus, utrum in eis Taciti verba accurate descripta sint an libidinose immutata. Quare hac scribendi
facultate oblata Taciti Agricolam ad fidem codicum edere constitui, ne diutius scripturae varietatem ex tribus
libris petere coacti simus, sed uno oculorum obtutu conspicere possimus: in quo A significat codicem Vatica—
num 3429, B codicem Vaticanum 4498, G codicis Aesinatis partem recentiorem a Guaruerio descriptam, 11 codicis
Aesinatis partem vetustiorem, Τ codicem Toletanum 49, 2. In ea autem parte Agricolae, quae vetusto codice
Henochiano servata est, pro ΛΒΤ scripsi ab t, ut statim adpareat in ea artem criticam ex uno codice Heno-
chiano pendere, varias autem lectiones codicum abt sive errores sive coniecturas esse describentium. Unum
dolendum est, quod codex Henochianus, quamvis nitide scriptus sit, saepius erroribus et correcturis depravatus
est (in quibus repetendis Caesar Aunibaldi, quamquam eius opera maxima laude digna est, non distinxit, utrum
is, qui Taciti ‚lverba correxit, lineis an punctis usus sit, ut opinor, propter difficultatem typographicam), ut ei,
qui codicem hescribebant, facile in errorem inducerentur. Sed nescio an sperare possumus fore, ut uno quater-
nione codicis Henochiaui invento etiam reliqui reperiantur, ut tandem aliquando amissus ille codex plenus
atque integer in lucem redeat, quod Mauricius Hauptius semper confisus est, unde Freytagii elegantissimum de
codice amisso librum originem cepisse quis nostrum est, qui nesciat?

Quae inclinatis litteris expressa suut, contra codicum auctoritatem adieci, quae uncinis inclusa aunt, ea

delenda censui, asterisco littera erasa indicatur.

